Fondamenti di Ingegneria del Software a.a. 2018-19
Esercizio sui Requisiti
Data la seguente descrizione informale delle funzionalità di una applicazione web di
videonoleggi:
Un’azienda specializzata in videonoleggi vuole entrare nel mercato online, offrendo i suoi
servizi attraverso un’applicazione web chiamata YourMovie.
L’applicazione prevede funzionalità di base, che possono essere utilizzate anche da un utente
non registrato/autenticato, e funzionalità avanzate, che richiedono registrazione e
autenticazione.
Le funzionalità di base sono le seguenti:
? Cercare un film presente nel sistema (per titolo, anno, genere, o nome del regista);
? Visualizzare la scheda tecnica di un film (locandina, trailer, trama, cast, prezzo di
vendita, etc);
? Visualizzare, a partire dalla scheda tecnica di un film, la lista di recensioni pubblicate
dagli altri utenti per quel film;
Per utilizzare le funzionalità avanzate, un utente non registrato/autenticato deve prima
registrarsi e/o autenticarsi nel sistema (con username e password). Sono previste due modalità
di registrazione: Basic o Premium.
Un utente Basic può utilizzare le funzionalità di base, come un utente non
registrato/autenticato, e acquistare film in formato fisico o digitale, inserire recensioni di film,
e visualizzare lo storico degli acquisti effettuati. Un utente Premium, oltre alle funzionalità di
un utente Basic, può visualizzare in streaming direttamente nell’applicazione i film acquistati
o porzioni limitate (inferiori a 15 minuti) di film non ancora acquistati. Infine, è previsto il
ruolo di Amministratore per gestire la lista di film in vendita (inserimento, rimozione,
modifica) e visualizzare lo storico complessivo degli acquisti effettuati dagli utenti.
Nota: Una sessione di acquisto, per un utente autenticato Basic o Premium, consiste in:
visualizzare la scheda tecnica di un film, selezionare l’opzione di acquisto specificando se si
intende acquistare il prodotto come copia fisica o digitale, inserire i dati di pagamento richiesti
(nome, cognome, indirizzo di spedizione, email, telefono, tipo e numero di carta di credito) e,
una volta confermato l’acquisto e in assenza di eventuali problemi, quali dati non validi o
mancata disponibilità monetaria sulla carta, attendere la ricezione dell’email di conferma,
contenente anche l’eventuale link dal quale scaricare il film, se acquistato in copia digitale.
Passi da Svolgere:
1) Per mezzo della funzionalità “Textual Analysis” disponibile in Visual Paradigm (VP)
determinare quali sono gli Use Cases e gli Attori del sistema.
Download VP: https://www.visual-paradigm.com/download/community.jsp
Tutorial: http://www.visual-paradigm.com/tutorials/textualanalysis.jsp
2) Disegnare lo Use Case Diagram in Visual Paradigm utilizzando gli elementi determinati
al passo precedente, modificando quando opportuno.
Tutorial: https://www.visual-paradigm.com/support/documents/vpuserguide/94/2575/6362_drawinguseca.html
3) Descrivere almeno 2 Use Case in Word adottando il template visto a lezione
4) Creare almeno 2 Screen Mockups utilizzando Pencil e inserire le relative immagini nei
passi opportuni degli Use Case descritti nel documento Word.
Download Pencil: https://pencil.evolus.vn/Downloads.html
Video Tutorial (2013):
https://www.youtube.com/watch?v=kE6vK7XA8YU (parte 1)
https://www.youtube.com/watch?v=Ui2Go471ldU (parte 2)
Il documento Word dovrà contenere in prima pagina l’immagine dello Use Case Diagram
esportata da Visual Paradigm, poi le descrizioni degli Use Case con associate le immagini
degli Screen Mockup.
Consegnare uno ZIP nominato: Labo1_COGNOME1[_COGNOMEn].zip contente:
? Il progetto Visual Paradigm per i passi 1 e 2
? Il documento Word per il passo 3
? Il file Pencil per il passo 4 